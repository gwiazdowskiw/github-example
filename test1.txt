Czasami warto jednak pozwolić innym na zaproponowanie zmian w projekcie.
Takie rozwiązanie pozwala większej liczbie osób wygodnie pracować nad
projektem open source albo małemu zespołowi — nad projektem wewnętrznym
o mniejszej skali. Możliwość proponowania zmian zapewniają
zgłoszenia.
Dzięki zgłoszeniom możesz zasugerować włączenie do projektu źródłowego
zmian wprowadzonych we własnym odgałęzieniu repozytorium. Za chwilę
przeczytasz, na czym to polega. Zauważ, że na rysunku 3.7 w prawej części
strony głównej projektu znajduje się zakładka Pull Requests (zgłoszenia).
